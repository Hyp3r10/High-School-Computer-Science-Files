README – <bluej-home>/lib/<language>/templates/newclass/README
--------------------------------------------------------------

Tento priečinok obsahuje šablóny tried BlueJ.

Tieto šablóny tried sú zobrazené v zozname dialógu zobrazeného pri vytváraní
nových tried v prostredí BlueJ – položka ponuky „Úpravy/Nová trieda…“


Zmeny šablón
------------
Editovaním týchto súborov vykonáte potrebné zmeny šablón.


Pridávanie šablón
-----------------
Vytvorte v tomto priečinku súbor s koncovkou „.tmpl“ (napr.: „mainclass.tmpl“).

Ak bude meno triedy začínať niektorou zo špeciálnych predpôn, bude súbor
považovaný za šablónu príslušného typu triedy, resp. rozhrania. Špeciálnymi
predponami sú:

abstract   – označuje šablónu abstraktnej triedy
applet     – označuje šablónu apletu
enum       – označuje šablónu vymenovacieho typu
interface  – označuje šablónu rozhrania
unittest   – označuje šablónu testovacej triedy

Ak bude názov začínať akokoľvek inak, bude súbor považovaný za šablónu
štandardnej triedy.

Všetky pridané šablóny budú uvedené na konci zoznamu v dialógu „Nová trieda…“
s menom zhodujúcim sa s názvom súboru šablóny bez prípony (napr. „mainclass“).

Meno zobrazené v tomto zozname môže byť upravené prostredníctvom vlastnosti
„pkgmgr.newClass.<názov-šablóny>“ v konfiguračnom súbore „labels“ (umiestnenom
v <bluej-home>/lib/<language>/labels).

Príklad:
    pkgmgr.newClass.mainclass=Trieda s metódou main

spôsobí, že sa v zozname objaví položka „Trieda s metódou main“.

Poradie, v ktorom budú názvy šablón v zozname zobrazené môže byť špecifikované
v konfiguračnom súbore <bluej-home>/lib/bluej.defs pomocou položky
„bluej.classTemplates“. Názvy šablón uvedené v tomto zozname budú zobrazené pred
ostatnými šablónami a to v zadanom poradí.

